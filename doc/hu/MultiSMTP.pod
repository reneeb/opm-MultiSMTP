=encoding utf-8

=head1 NÉV

MultiSMTP - felkészíti az OTOBO keretrendszert több SMTP-kiszolgáló használatára

=head1 LEÍRÁS

Egy szabványos OTOBO telepítés nem képes különböző SMTP-kiszolgálók 
használatára az egyes küldőcímeknél. Ez problémákhoz vezethet, ugyanis több 
címzett kiszolgálója megtagadja a levelek kézbesítését, mivel a fordított 
keresés nem a küldőcím gépnevét adja vissza.

Ezért minden egyes küldőcímnek saját SMTP-kiszolgálóra van szüksége - és ezzel 
a csomaggal ez biztosítható.

A telepítés után egy új elem jelenik meg az adminisztrációs területen lévő 
e-mail blokkban. Ezzel lehet kezelni a cím -> SMTP-kiszolgáló leképezést. 
Beállíthatja az adatokat a rendszercímeknél megadott minden egyes címhez, és 
meghatározhatja az SMTP-kapcsolatok típusát (egyszerű SMTP, SMTPTLS vagy 
SMTP/S). A felhasználó jelszava tárolható titkosított módon is. Ha használni 
szeretné ezt a funkciót, akkor telepítenie kell a C<Crypt::CBC> és a 
C<Crypt::DES> Perl-modulokat.

Amikor egy levél elküldésre kerül, akkor a csomag megkeresi azt az 
SMTP-beállítást, amely a küldőcímhez tartozik, és ha nem talál semmit, akkor 
a I<rendszerbeállításokban> lévő SMTP-beállításokat használja (amelyet a 
szabványos SMTP mechanizmus használ).

=head1 SZERZŐ ÉS LICENC

Ezt a csomagot Renée Bäcker E<lt>otrs@perl-services.deE<gt> készítette.

A csomag az AGPL feltételi szerint licencelt. Ha nem kapta meg ezt a fájlt, 
akkor nézze meg a L<http://www.gnu.org/licenses/agpl.txt> címen.

=head1 KÖSZÖNETNYILVÁNÍTÁS

=head2 Fernholz IT GmbH

A Fernholz IT GmbH (L<http://www.fernholz-it.eu>) támogatta a „névtelen SMTP” 
funkciót. Ezzel a funkcióval olyan SMTP-kiszolgálókat adhat hozzá, ahol nincs 
szükség hitelesítésre.

=head2 NeverMin

NeverMin (L<https://github.com/NeverMin>) adta hozzá a kínai fordítást.

=head2 Niroc

Niroc elemezte azt a problémát, amely akkor fordult elő, amikor különböző 
fiókokat használtak.

=head2 Úr Balázs

Úr Balázs (L<http://otrs-megoldasok.hu/>) adta hozzá a magyar fordítást.

=cut

=head1 MAGYAR FORDÍTÁS

A magyar fordítást az OTOBO-megoldások csapata készítette.
Copyright (C) 2016 Úr Balázs, L<http://otrs-megoldasok.hu>
